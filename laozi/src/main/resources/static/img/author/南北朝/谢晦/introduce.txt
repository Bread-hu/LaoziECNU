（390—426）南朝宋陈郡阳夏人，字宣明。谢朗孙。涉猎文义，博赡多通。初为孟昶建威府中兵参军。刘穆之荐于刘裕，累迁太尉主簿。然议事常与穆之不同，穆之怒之，抑不得迁。穆之死，转从事中郎。从刘裕征伐关洛，委以要任。入宋，封武昌县公。总统宿卫。武帝死，少帝立，与徐羡之等共辅政。旋共废杀少帝，迎立文帝。后出为荆州刺史。文帝元嘉三年，诛杀羡之等，并遣檀道济讨晦，晦兵败被杀。