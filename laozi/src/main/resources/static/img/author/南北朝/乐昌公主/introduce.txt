南朝陈后主妹。貌美而艳，嫁太子舍人徐德言。时陈将亡，德言计国破公主必被虏入权豪家，乃破一镜各执其半，约他日以正月望日卖于都市，冀可复聚。陈亡，公主为杨素所得。后德言至京师，如期遇苍头卖半镜者，德言出半镜合之，且题曰：镜与人俱去，镜归人未归。无复嫦娥影，空留明月辉。公主得诗，悲感欲绝。杨素知之，乃召德言以公主归之，使终老。