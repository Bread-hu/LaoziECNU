东魏范阳遒人，字元珍。祖季真子。少时耽书，常以夜继昼，时号圣小儿。及长，以文学见重。孝文帝时拜太学博士，掌彭城王元协书记。尝语人曰：“文章须自出机杼，自成一家风骨，何能同人共生活也。”后因贪货贿屡受迁谪。孝庄帝末典造金石雅乐，成，迁车骑大将军。孝武帝即位，以太常行礼，得封文安县子。孝静帝天平初，以议迁都功，进伯爵。